\*o1k0s** è un _umbrella project_. Un progetto che integra una serie di **interventi artistici** finalizzati a mettere in contatto e facilitare la **conoscenza** reciproca **tra le persone** che frequentano **l'Accademia** di Belle Arti di Reggio, e a rafforzare il legame tra l’accademia e **il territorio\*\*.

o1k0s **è un ecosistema**, inteso come una rete in cui le idee, le progettualità, i saperi sono il risultato di un flusso continuo, elaborato nei punti di interazione tra le persone. Il progetto è di per sé un motore di costruzione di senso condiviso. Uno spazio digitale in grado di raccogliere ed esporre i saperi "belli" e pieni di senso che l'Accademia produce attraverso tutti i suoi frequentatori: professor* e student*.

o1k0s indaga i mezzi di comunicazione forniti dalle **nuove tecnologie** come strumenti di azione costruttiva, che sperimentano una nuova estetica sensibile alla bellezza intrinseca dell'interconnessione. Gli interventi sono raccolti in una **piattaforma di comunicazione integrata**, che è il _core_ del progetto O1k0s. La piattaforma è intrinsecamente multimediale, formata da testi, suoni, immagini e dagli interventi artistici stessi. Ha una presenza permanente sull'Internet in un sito web che ne costituisce la memoria storica e la piattaforma di presentazione degli interventi e si propaga attraverso gli strumenti di marketing digitale contemporanei.

_o1k0s_ è la radice della parola ecosistema, οἶκος in greco vuol dire casa, e descrive gruppi di individui che hanno relazioni durature. Il progetto, così come l’[oikos "vera"](https://it.wikipedia.org/wiki/Oikos), mette al centro le interazioni tra le persone e l’atto di abitare un ambiente in maniera condivisa. Un abitare che riguarda gli spazi digitali, quelli fisici dell’accademia e dell’intera città di Reggio, per questo il nostro **O1k0s è un ecosistema molto “stretto”**.

O1k0s assume che i suoi progetti artistici siano sempre progetti collettivi e quindi in generale non attribuisce i propri lavori a persone specifiche e usa pseudonimi quando l'attribuzione di un progetto ad un membro del progetto sia importante o significativa. Più in generale, i progetti di arte contemporanea, specialmente digitale, richiedono usualmente l'integrazione di competenze e sensibilità diverse e sono per questo naturalmente costruiti in maniera collettiva.

I progetti artistici di o1k0s sono fortemente ancorati al XXI secolo. Uno dei punti fondamentali è che tutta la sua produzione deve essere arte tecnicamente possibile solo nel secolo corrente. Integrazione e contaminazione di tecniche non contemporanee è possibile e gradita, ma qualche componente degli interventi deve essere legata alle _nuove tecnologie dell'arte_.
