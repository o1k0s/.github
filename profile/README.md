**O1k0s** è un _umbrella project_ che emana dalla [Scuola di Nuove Tecnologie dell'Arte](https://www.abarc.it/didattica/dipartimento-di-progettazione-e-arti-applicate/scuola-di-nuove-tecnologie-dellarte/) dell'[Accademia di Belle Arti di Reggio Calabria](https://www.abarc.it).

Un progetto che integra una serie di **interventi artistici** finalizzati a mettere in contatto e facilitare la **conoscenza** reciproca **tra le persone** che frequentano **l'Accademia** di Belle Arti di Reggio, e a rafforzare il legame tra l’accademia e **il territorio**.

O1k0s **è un ecosistema**, inteso come una rete in cui le idee, le progettualità, i saperi sono il risultato di un flusso continuo, elaborato nei punti di interazione tra le persone. Il progetto è di per sé un motore di costruzione di senso condiviso. Uno spazio digitale in grado di raccogliere ed esporre i saperi "belli" e pieni di senso che l'Accademia produce attraverso tutti i suoi frequentatori: professor* e student*.

O1k0s indaga i mezzi di comunicazione forniti dalle **nuove tecnologie** come strumenti di azione costruttiva, che sperimentano una nuova estetica sensibile alla bellezza intrinseca dell'interconnessione. Gli interventi sono raccolti in una **piattaforma di comunicazione integrata**, che è il _core_ del progetto O1k0s. La piattaforma è intrinsecamente multimediale, formata da testi, suoni, immagini e dagli interventi artistici stessi. Ha una presenza permanente sull'Internet in un sito web che ne costituisce la memoria storica e la piattaforma di presentazione degli interventi e si propaga attraverso gli strumenti di marketing digitale contemporanei.

_O1k0s_ è la radice della parola ecosistema, in greco vuol dire casa, descrive gruppi di individui che hanno relazioni durature. Il progetto, così come l’O1k0s, mette al centro le interazioni tra le persone e quell’atto di abitare un ambiente in maniera condivisa. Un abitare che riguarda gli spazi digitali, quelli fisici dell’accademia e dell’intera città di Reggio, per questo il nostro **O1k0s è un ecosistema molto “stretto”**.

O1k0s è formalmente un collettivo, i cui gli artistici sono sempre progetti collettivi e che quindi usa, quando l'attribuzione di un progetto ad un membro del progetto sia importante o significativa, degli pseudonimi.
